# Factory Method

## Що це
Патерн, який переносить створення об’єктів у спеціальний метод — фабрику.  
Клієнтський код більше не вирішує сам, який клас створювати.

## Яку проблему вирішує
У системі потрібно створювати об'єкти одного сімейства (транспорт, нотифікації, віджети), але:

- у різних частинах коду ти сам створюєш конкретні класи (new Truck(), new EmailNotification(), new SystemWidget()), і тому твій код сильно прив’язаний до конкретних реалізацій;
- скрізь зʼявляються `if/switch` для вибору типу;
- важко додавати нові реалізації, бо потрібно змінювати існуючий код.

Це призводить до жорсткого зв’язування з конкретними класами й порушення принципу відкритості/закритості (OCP).

## Як вирішується проблема
Factory Method виділяє створення об'єктів в окремий метод (фабричний метод),  
який повертає абстракцію — спільний інтерфейс або базовий клас.

Підкласи або окремі фабрики визначають, який саме конкретний об’єкт створити.  
Клієнтський код працює тільки з абстракцією і не залежить від реалізацій.

## Аналогія з життя
Уяви, що ти в піцерії.  
Ти кажеш:  
“_Дайте мені піцу **Маргариту**_”.

І не думаєш:

- який соус,
- скільки грамів тіста,
- який сир,
- яку температуру виставити.

Ти просто отримуєш готову піцу.

Тут фабричний метод == кухня, яка вирішує, що і як створити.  
Ти == клієнт, якому не важливі деталі.

## Приклади
- [JavaScript](./javascript/)
- [TypeScript](./typescript/)
- [Python](./python/)
